# Zadání

Každý student se přihlásí na projekt zvolený dle svého zájmu. Doporučujeme, abyste po přihlášení kontaktovali
příslušného vyučujícího, který Vám poskytne literaturu a sdělí další podrobnosti k řešení. Ačkoliv se na jednu variantu
může přihlásit několik řešitelů, NEJEDNÁ SE O TÝMOVOU PRÁCI!!!! Projekt musí být řešen SAMOSTATNĚ s uplatněním vlastního
tvůrčího přístupu.

V závěru semestru (bude ještě upřesněno) proběhnou ústní obhajoby projektů, kde každý řešitel formou krátké prezentace z
PC představí hlavní myšlenky a výsledky svého projektu. Podle aktuálních podmínek zvolíme osobní prezentaci, virtuální
prezentaci či prezentaci pomocí videa. Podrobnosti budou včas uvedeny u termínu Obhajoby projektů. Hotový projekt
odevzdávejte prostřednictvím IS FIT v jediném archivu .zip. Do archivu zahrňte pouze zdrojové soubory, makefile a
prezentaci k obhajobě ve formátu pdf.

Součástí projektů musí být nějaké statistické vyhodnocení kvality navržených řešení (např. vizuálně pomocí boxplotů).
Pro vyhodnocení tedy nestačí jeden běh.

V dokumentaci potom zdůrazněte, co je převzaté a co je váš přínos.

## Návrh autoenkodéru (M. Piňos)

Mezi jeden z populárních typů (C)NN patří [Autoenkodér](https://www.tensorflow.org/tutorials/generative/autoencoder),
který nachází uplatnění zejména v úloze rekonstrukce obrazu. Méně častým užitím autoenkodéru je i komprese, jelikož
autoenkodér ve své kódující části převádí vstupní data do své interní reprezentace, která má mnohem menší rozměry.
Úkolem je implementovat evoluční algoritmus pro nalezení optimální architektury nebo hyperparametrů autoenkodéru,
realizujícího rekonstrukci obrazu či kompresi.

Poznámka: Vhodné pro někoho, kdo již s TF pracoval a orientuje se v něm. Průběžné konzultace tohoto zadání jsou možné a
velmi doporučené.

## Odevzdávání

V jednom ZIP souboru:

* zdrojové kódy
* prezentace v PDF - viz termín Prezentace, kde jsou popsány požadavky